# -*- mode: mandoku-view; -*-
#+DATE: 2016-06-08 6:12
#+TITLE: 明覺聰禪師語錄
#+PROPERTY: CBETA_ID L158n1652
#+PROPERTY: ID KR6q0609
#+PROPERTY: SOURCE Qianlong Edition of the Canon Vol. 158, No. 1652
#+PROPERTY: VOL 158
#+PROPERTY: BASEEDITION L
#+PROPERTY: WITNESS L
#+PROPERTY: LASTPB <pb:KR6q0609_L_016-0240a> 
#+PROPERTY: JUAN 16
明覺聰禪師語錄卷第十六　　　辨六¶
嗣法門人戒恒編¶

* 偈¶

** 送天申禪師之金粟¶

#+BEGIN_VERSE
「　玄風搖寶鐸危露滴金盤玉兔天中皓今¶宵誰共看去去踏斷溪山泬佛祖機關都¶漏泄針鋒影裡騎大鵬等閒挨落天邊月¶九九奇峰盡點頭千僧井魚跳上闕大藏¶靈官一夜書趙州一轉更親切教外別傳¶舉知音楖栗橫拈驀頭楔」
#+END_VERSE
¶

** 送韻峰禪師之閩¶

#+BEGIN_VERSE
「　西風颯颯白雲飛塞雁蹮蹁向南歸扶笻¶高舉難留住空憶金山泉石輝與我同條¶不共轍作家好手抽釘楔龍象奔騰氣昂¶昂踢倒三山秋水月大地寒光一片明達
<pb:KR6q0609_L_016-0240b>¶磨眼睛巳漏洩南山鱉鼻好驚人咬殺大¶蟲非關舌」
#+END_VERSE
¶

** 與竹菴西堂¶

#+BEGIN_VERSE
「　本色道人堅守操研心肯綮不放過終日¶如愚鐵脊禪佛祖機關曾明破入室勘驗¶每投機從上相承心印心臨濟兒孫貴直¶截全提大用掃狐疑寬時私通車馬窄時¶官不容針等閒到處莫狼籍珍重牙爪貴¶深密」
#+END_VERSE
¶

** 送徒弘讚行脚¶

#+BEGIN_VERSE
「　山僧送汝去叅方若到叢林聽舉揚學道¶先須忘我慢見人有禮莫輕狂逐隊觀山¶并翫水空過老來頭𩯭霜不明大事枉行¶脚將何憑據敵閻王一人所在也須到切¶莫匆匆忽畧過德嶠挾複上法堂再振威
<pb:KR6q0609_L_016-0241a>¶儀見祐老詞鋒何等氣超羣古人行脚有¶好樣彼既丈夫爾丈夫不學鷦鷯小樹呼¶佛祖機關急打破後生可畏作良模」
#+END_VERSE
¶

** 示翠山侍者¶

#+BEGIN_VERSE
「　望湖山兮青且翠對清溪兮湛且碧漪漪¶紋兮可瞻之蕩蕩澄兮可飲汲侍余數載¶意勤勤古策風高無等匹三喚三呼露肝¶腸步步親隨相輔弼出入左右不離原五¶葉千燈望汝續」
#+END_VERSE
¶

** 示耕月副寺¶

#+BEGIN_VERSE
「　不是心不是佛硬似綿團軟似骨本無向¶背絕囊藏問來不識是何物珍重汝今仔¶細看叅學直須具眼目縱然辨得甚分明¶盲[龜-(色-巴)]依舊入空谷直勘破莫放過透脫威¶音那畔前臭鶻汗衫都卸却赤灑灑光剝
<pb:KR6q0609_L_016-0241b>¶剝頂𩕳撼動黃金鐸佛法不從被顢頇操¶手堅持細敲磕不是一番寒徹骨爭得梅¶花香撲鼻」
#+END_VERSE
¶

** 示天錫禪人¶

#+BEGIN_VERSE
「　祖師心地印衲僧正法眼顯煥露真機到¶即不須點識得最綿密睡時失却口起來¶摸着鼻不坐佛祖窠穿靴水上立騎馬上¶須彌俊鷂趁不及仔細着眼看燈籠入鐵¶壁會得其中意大事已了畢不枉南方請¶我來相扶法道頼汝力叅禪向上要英靈¶如鷹見兔便生擒良繇可驚人可畏氣槩¶超羣努力行」
#+END_VERSE
¶

** 示顯吾王居士¶

#+BEGIN_VERSE
「　在家必達出家必達文殊堂裡萬菩薩朝¶夕同眠同起時動靜施為常省察臨機日
<pb:KR6q0609_L_016-0242a>¶用痛加錐生死魔軍必鎚殺魔軍殺盡心¶坦然風標獨立澄光彩堂堂一物沒親踈¶趙州東壁掛葫蘆夜來伸手忽摸着出格¶男兒是丈夫顯吾居士一門善須效龐公¶證道乎」
#+END_VERSE
¶

** 示心光禪人¶

#+BEGIN_VERSE
「　心光熖熖智水溶溶光前絕後異目超宗¶把住也猛虎當路踞放行也翻身活似龍¶從前伎倆都掀却空拳平地達綱宗」
#+END_VERSE
¶

** 示洞玄知藏¶

#+BEGIN_VERSE
「　以字不成八字不是豁開頂𩕳全彰心印¶亘古神光圓明鏡智逈脫根塵能所不立¶萬仞軒昂消聲削跡撥轉一機孤明歷歷¶無言處演言絕路處明禪流出大藏教漸¶通義頓圓衲僧正法眼本不涉廉纖百千
<pb:KR6q0609_L_016-0242b>¶妙義都翻却佛法明明在汝邊」
#+END_VERSE
¶

** 示罡風侍者¶

#+BEGIN_VERSE
「　鹽官索扇子頭角甚分明鳥窠吹布毛直¶下便領旨發明向上機千聖豈可擬骨格¶磊落兮操道為聖卓榮軒昂兮身佩祖印¶機用現前兮衲僧巴鼻後生可畏兮為法¶壯志大辨若訥兮縱橫來去透脫玄關兮¶根源有據騰踏當前個駿駒赤梢鯉魚鼓¶溟水」
#+END_VERSE
¶

** 示悟本西堂¶

#+BEGIN_VERSE
「　山不在高有仙則名水不在深有龍則靈¶屋不在餙有賢則興承當此事須是其人¶臨濟兒孫肆喝雷霆聯芳挺秀奕葉相承¶超兮俊兮箭鋒相拄縱兮奪兮殺活臨時¶朦𦡫辨色涇渭分明岐路逢人莫亂舉必
<pb:KR6q0609_L_016-0243a>¶須珍重密潛形」
#+END_VERSE
¶

** 送慈吉後堂之盤山住靜¶

#+BEGIN_VERSE
「　神京東北有名山多有高人隱此間寶積¶道風千古震搖鈴普化也非凡秀水環山¶清供足蒼松偃徑白雲閒林泉盤𪋤多嘉¶菓四季鮮花好景觀爾去居時休貪樂佛¶法時時細敲磕牙𤓰深藏莫露鋒作家相¶見同啐啄吹毛用了急須磨切忌莫留元¶字脚身佩無文寶印彰等閒莫亂認初學¶大梅隱山三十年為衣荷葉尋常着又不¶見趙州住院二十年一個破床三隻脚守¶分安貧養聖胎不賚書去告檀越汝看古¶人恁麼行至今道風播天下」
#+END_VERSE
¶

** 與耕月首座¶

#+BEGIN_VERSE
「　金鵬不展翅展則雲天萬里去巨鯤不變
<pb:KR6q0609_L_016-0243b>¶化變則滄海波濤起展變本無有劣優壯¶志摩霄騰漢外汝覲山僧十有年相從輔¶弼苦心堅勘問孤峰雪不白解言玉出崑¶崗前機括相投從此契千觔擔子脫汝肩¶珍重臨機莫造次要辨諸方五味禪從上¶宗乘無語句當陽拋出金剛圈塞破虛空¶佛祖口殺活全提閫外權摩醯正眼親端¶的明明滅向瞎驢邊」
#+END_VERSE
¶

** 示澄寰何太監¶

#+BEGIN_VERSE
「　向上一路千聖不傳要親自到得兔忘筌¶機不離位語不出纏行也禪坐也禪話頭¶精采絕廉纖追到青天轟霹靂冷[厂@火]荳爆¶見根源裂破娘生鐵面孔透脫臨濟要三¶玄若會巳躬端的處再來海會喫麄拳」
#+END_VERSE
¶

** 送慧高禪師住鴈宕山
<pb:KR6q0609_L_016-0244a>¶

#+BEGIN_VERSE
「　秋月明秋水清白雲片片襯君行兔角杖¶頭開正眼[龜-(色-巴)]毛拂子示英靈君不見昔有¶南山白額虎今出通玄英邵武等閒踢出¶三脚驢縱橫踏斷千江水驚起鯉魚飛上¶天觸發帝釋傾盆雨詎諾尊者攢眉愁坐¶看龍湫噴峰頭天然隹景剪刀石遡來名¶地隱高流一片閒閒古寺址好建法幢立¶宗旨翻却三玄四主賓烏藤敲出虛空髓¶生擒活捉玉麒麟妙用臨機須好手」
#+END_VERSE
¶

** 送爾復後堂旋南閉關¶

#+BEGIN_VERSE
「　海會相送意自恬金臺聚首巳經年法門¶須頼為藩障龍象叢中首領賢氣宇昂昂¶自超卓洪機敏㨗逈寥廓此時別去正秋¶凉暑退炎威三伏縮玉燕翩翩歸北塞天¶鵝翼翼度南郭法戰諸方老古錐三玄戈
<pb:KR6q0609_L_016-0244b>¶甲展韜畧程途叅倦暫休心歸閉禪關資¶養學且將水牯加飽喂頭角養成穿海嶽¶無鬚關鎻一線通萬里雲天飛勁鶚」
#+END_VERSE
¶

** 贈佛頭菴位中禪德出關¶

#+BEGIN_VERSE
「　挂錫金峰下韜光𨦣志堅養成頭角峻氣¶宇漲山川佛頭直坐斷露布絕廉纖若透¶機前句須明法身邊識得者般事打開鐵¶壁禪放出無毛鷂展翮摩青天出關寄藤¶溪乞我示贈言後生真可畏他日繼燈傳」
#+END_VERSE
¶

** 送尼𦙌待者遊五臺¶

#+BEGIN_VERSE
「　鹽官索問犀牛扇頭角分明全體露此時¶宜用足清凉道上須當勤保護途行不必¶問臺婆目前直去是平路俯仰峰巒月半¶腰六月山深積雪凍清凉石是文殊床現¶出娑羅花樹香常放兜羅光五色雲中示
<pb:KR6q0609_L_016-0245a>¶現跨獅王化作老僧問文喜玻璃盞子拈¶舉揚金剛窟兮銀世界刦火洞然常不壞¶遊觀勝蹟古今存妙德臺山恒捏怪若到¶其間具眼看任他魔佛俱捉敗不見文喜¶打文殊今古作家誰比賽」
#+END_VERSE
¶

** 送遯機法侄住青林¶

#+BEGIN_VERSE
「　湛湛銀盤秋水清金風吹發桂香林山巒¶瑞靄增輝色地傑靈光有主人白雲離谷¶來途接黃葉為錢襯爾程好將鈯斧隨身¶去開闢芳䂓振祖庭豹入青林深遯跡攫¶雲啟戶驚雷鳴操卓凌霄超眾象豈學鷦¶鷯小樹停溟壑大光玄化度超宗異目指¶鑑顧探竿影草驗諸方吾侄英偉瞌睡虎¶祖道騰騰耀古今雪峰一脉獨流布」
#+END_VERSE
¶

** 御製書賜賦謝
<pb:KR6q0609_L_016-0245b>¶

#+BEGIN_VERSE
「　龍腹深藏二酉書却憐愚昧贈盈車學能¶濟世為師表悟到無文笑蠹魚萬卷本來¶原具足一塵不立自空虛焚香捧讀猶懷¶璧欲報涓埃愧未如」
#+END_VERSE
¶

** 勅愍忠寺開堂¶

#+BEGIN_VERSE
「　辭闕承恩到愍忠橫拈白棒闡宗風十方¶龍象如雲集夾道旛幢映日紅但向此間¶求妙悟更從何處演真空好將大地為爐¶鞲凡聖同歸化域中」
#+END_VERSE
¶

** 萬善殿開堂時有白鴉常飛來殿上¶
傍有羣鳥相隨皆呼為瑞鳥今古希¶
有之事賦此誌之¶

#+BEGIN_VERSE
「　世罕傳聞有白鴉時清赤羽亦無瑕詔予¶禁苑揚宗旨何處靈禽現瑞華風暖呼羣¶來玉殿雪寒尋食啄梅花豈同鶖鷺落荒
<pb:KR6q0609_L_016-0246a>¶浦素質超羣足可嘉」
#+END_VERSE
¶

** 和行壁薛侍郎韻¶

#+BEGIN_VERSE
「　大道原無隱樨香共子聞紅爐三尺雪青¶嶂萬重雲法印空諸相禪機不落文心恬¶境亦靜一念斷紛紜」
#+END_VERSE
¶

** 登乾元山¶

#+BEGIN_VERSE
「　勝地近城郭清幽逈出塵登猶輕世界仰¶可摘星辰烟散羣巒秀湖平一鏡新曉鐘¶開萬戶誰是夢回人」
#+END_VERSE
¶

** 再叅本師和尚¶

#+BEGIN_VERSE
「　病骨難忘針拶處不辭險道扣柴門巳知¶長慶家風別自是楊岐正脉尊喝似雷轟¶山嶽震機猶電掣地天昏棒頭意旨親蒙¶領受乳爺娘方是恩」
#+END_VERSE
¶

** 輓大雲得戒和尚
<pb:KR6q0609_L_016-0246b>¶

#+BEGIN_VERSE
「　法海慈航普運悲却來末世整威儀堅持¶戒品如冰雪不動心源若鏡池金錫罷拈¶空掛壁鐵盂不應竟生絲化緣巳畢歸直¶際草木無情也泪垂」
#+END_VERSE
¶

** 贈息齋金太傅¶

#+BEGIN_VERSE
「　撑天拄地棟梁材况復乘雲上九垓青史¶留題猶羡矣黃麻曾賜亦奇哉雖居高閣¶緣心淨看破浮雲道眼開爕理調羹扶聖¶化清明昭著總元裁」
#+END_VERSE
¶

** 荅秋潭李孝廉¶

#+BEGIN_VERSE
「　道在當人動用中無為無念即真宗玄機¶啐啄疾如鷂白棒縱橫活似龍一滴曹源¶流海宇三玄濟脉起家風相投針芥知音¶者竭力維持頼爾躬」
#+END_VERSE
¶

** 寄禮部天[裾-((厂-一)*古)+(〡*又)]陳居士
<pb:KR6q0609_L_016-0247a>¶

#+BEGIN_VERSE
「　身致雲霄豈等閒却來海會扣玄關知音¶原不在弦上立願還期出世間選佛選官¶何足道越凡越聖亦非艱高風令我長相¶憶皎月當空如晤顏」
#+END_VERSE
¶

** 贈海子總理振宇陳太監¶

#+BEGIN_VERSE
「　文華星斗蘸湖光海宇扶風理總綱信道¶歸心輔法社施仁清政立朝堂門前綠柳¶鶯長囀戶外甘棠花正香般若靈苗培植¶巳且看時至自芬芳」
#+END_VERSE
¶

** 荅易齋馮侍郎韻¶

#+BEGIN_VERSE
「　相逢却不是先年一念回頭越昔賢萬事¶只如風過樹此心猶似月當天碧桃燦熖¶凝霞彩紅杏流陰帶露妍鐵壁銀山俱透¶過放開兩眼閱三千」
#+END_VERSE
¶

** 送元復嚴孝廉之富春
<pb:KR6q0609_L_016-0247b>¶

#+BEGIN_VERSE
「　匣裡寒光射斗星苧袍林下道風清了無¶佛法與君說剪得山雲贈子行秋桂飄香¶迎驛路晚風歸雁落春城投機千古難忘¶意弗忍區區折柳亭」
#+END_VERSE
¶

** 贈際甫劉邑侯¶

#+BEGIN_VERSE
「　昔日鷲峰記莂來如今示現履金堦琴堂¶鳳舞仁風洽柱國龍綸濟世才麥秀兩岐¶甘雨潤禾登九穗享春臺須知更有通天¶竅直[托-七+友]驚羣上九垓」
#+END_VERSE
¶

** 贈漢陽知縣睿生曲居士¶

#+BEGIN_VERSE
「　傳得文星之楚西清風滿道動旌旗霜飛¶六月嚴威凜折獄片言决[佞-二+〦]詞裴榻高懸¶遺古蹟潘花再插續芳䂓世人相贈金唯¶最山野囊空只贈詩」
#+END_VERSE
¶

** 題樸菴何孝廉嶼淵亭
<pb:KR6q0609_L_016-0248a>¶

#+BEGIN_VERSE
「　箕踞溪山擇木陰還同君子淡其心流觴¶曲水添人興坐月催詩助客吟恠石留雲¶千種態蒼林啼鳥百般音怡然樂道眼空¶世海印高懸韜跡深」
#+END_VERSE
¶

** 送潛初趙秀才赴試¶

#+BEGIN_VERSE
「　春日雷鳴魚戴角冰河解凍躍天垓詞鋒¶秀麗輝龍目筆陣縱橫起蟄雷玉斧隨身¶游法海金𢖍授手占文魁莫忘雪嶺密遺¶事酧唱新章酒一㮎」
#+END_VERSE
¶

** 慰一生應通政還鄉事親¶

#+BEGIN_VERSE
「　德政忠心錫彩綸能踈寵位秩榮紳掛冠¶林下全名節退食山中得侍親別業𢖍門¶容膝隱驅耕農里樂清貧聲光匝地干牛¶斗素志無能越比倫」
#+END_VERSE
¶

** 贈鑾儀衛春雨雷居士
<pb:KR6q0609_L_016-0248b>¶

#+BEGIN_VERSE
「　春風吹玉樹夏雨滴花心山色和烟拂泉¶聲雜鳥吟聚譚三月暮共坐五更深不負¶靈峰囑垂光護法林」
#+END_VERSE
¶

** 禮笑巖祖塔¶

#+BEGIN_VERSE
「　祖雖巳去剩浮圖落落聲光洽帝都三尺¶毒蛇藏洞穴一靈妙性逈寰區風吹薝蔔¶香天地月遶窀樓照法軀徧界兒孫從此¶出人人瞻禮德何孤」
#+END_VERSE
¶

** 禮德韶國師塔¶

#+BEGIN_VERSE
「　道僃九重天瞻之在目前幻軀潛馬鬣窣¶堵點牛眠亂石憑雲護殘碑被土湮瞻依¶增慟感祖道是誰傳」
#+END_VERSE
¶

** 贈別山禪師¶

#+BEGIN_VERSE
「　負笈曾聞叅少室昔人巳去更安心本無¶世念居巖谷得晤天顏住禁林提唱宗乘
<pb:KR6q0609_L_016-0249a>¶施法雨弘揚教義動雷音我因詔對非緣¶小又遇高禪意轉深」
#+END_VERSE
¶

** 送印心堂主之天童¶

#+BEGIN_VERSE
「　上林花柳正芳菲賚詔南行出帝畿指日¶到山奉聖諭乘風策馬逐雲飛松陰夾徑¶寒侵靣山色連天翠滴衣因有其人揚祖¶道恩垂泉石盡生輝」
#+END_VERSE
¶

** 寄林瑞菴匡練禪師¶

#+BEGIN_VERSE
「　我住鄽中君住山子承父業自耕剛[弓*(山/文)]潛¶不發繇基矢起止須防趙老關千朵奇峰¶衘月冷一溪碧水照人寒瑞雲望斷空勞¶眼祇見銀蟾去復還」
#+END_VERSE
¶

** 示化南首座¶

#+BEGIN_VERSE
「　一句投機似印空翻身劍閣活如龍操持¶臨濟玄戈甲滅却汾陽異目宗鐵橛齒且
<pb:KR6q0609_L_016-0249b>¶藏鋒骨格超羣意氣雄解道觀音買餬餅¶伸手原來縮手中」
#+END_VERSE
¶

** 示印心書記¶

#+BEGIN_VERSE
「　萬機𥨊削處截斷眾奔流擊節冥符合臨¶機啐啄投心融吞眾象氣格逈諸儔拈起¶吹毛劍縱橫得自繇」
#+END_VERSE
¶

** 送吼林徒行脚¶

#+BEGIN_VERSE
「　行脚之人非等閒要明大事志須堅跨門¶要辨主賓句退步擬議喫痛拳莫作籬邊¶兔守穴直騰漢外鶴冲天靈雲巳見桃花¶後他日吾宗頼爾傳」
#+END_VERSE
¶

#+BEGIN_VERSE
「　腰包頂笠走諸方撥草瞻風見法王頂具¶神機千聖眼心通旨趣五宗綱家離糟甕¶遊獅窟書報寺焚付井塘學道如斯不退¶屈管教相續祖燈光」
#+END_VERSE

<pb:KR6q0609_L_016-0250a>¶

** 耳根圓通¶

#+BEGIN_VERSE
「　文殊具眼選圓通較量諸根證不同惟有¶耳聞通實相元非身觸豈明宗當陽領喝¶開心印把斷關津絕聖踪彼土法輪種種¶別此方教體在聆功」
#+END_VERSE
¶

** 露地白牛¶

#+BEGIN_VERSE
「　本然清淨絕纖塵徧界堂堂白牯身兩角¶觸翻滄海月四蹄踏破碧郊春靈明歷刼¶原無相妙性超方沒比倫異號彰名隨別¶類風流意氣樂天真」
#+END_VERSE
¶

** 大佛頂相¶

#+BEGIN_VERSE
「　無相髻珠如日耀巍巍坐斷湼槃因無邊¶菩薩莫能覩有念凡夫未見真大地含容¶載不起虛空充塞却難倫三祇修證功圓¶滿頂放毫光徧剎塵」
#+END_VERSE

<pb:KR6q0609_L_016-0250b>¶

** 七處徵心¶

#+BEGIN_VERSE
「　佛審阿難七處心窮諸玄辨巳相呈不容¶妙體存知解豈落樞機妄影真掣破重重¶秘密網顯揚歷歷本來人經行誰動誰能¶靜內外中間絕點塵」
#+END_VERSE
¶

** 八還辨見¶

#+BEGIN_VERSE
「　佛問阿難何所見八還見處本非真指出¶緣塵已破妄莫將魚目當珠珍都盧剎海¶歸毛孔廓落乾坤露法身根境識三虛捏¶怪圓明妙性絕踈親」
#+END_VERSE
¶

** 因事有感¶

#+BEGIN_VERSE
「　道不行時覲者稀似兒喂飯哭相違千軍¶易得秦為礫一將難求漢用機堪笑捕魚¶驚雪浪何如拋釣隱巖扉故園留得梧桐¶樹自有丹山彩鳳歸」
#+END_VERSE

<pb:KR6q0609_L_016-0251a>¶

** 行脚自警¶

#+BEGIN_VERSE
「　海嶽崩枯刼火然任從銷殞志彌堅黃金¶難買光陰住白髮偏催歲月遷選勝觀山¶非我意超方涉水覲高賢必須徹見娘生¶面步步清風透碧天」
#+END_VERSE
¶

** 過南海禮觀音¶

#+BEGIN_VERSE
「　大海無風浪湃天慈航高駕普陀顛婆心¶到處開幽繫手眼通身破愛纏楊柳水灑¶滋九界洛伽光放照三千此方的旨從聞¶得頓入三摩契本然」
#+END_VERSE
¶

** 題百鳥朝鳳鷄冠花¶

#+BEGIN_VERSE
「　天生一朵貴為王羅列羣英朝上方常聽¶窓前風力𨷖頻呼籬外雨聲狂偏知曉露¶通身潤猶喜秋紅滿髻粧既有羽儀全盛¶德五更何不報天光」
#+END_VERSE

<pb:KR6q0609_L_016-0251b>¶

** 海會方丈前有文官菓樹枝𠏉久枯¶
丙申夏予進院至秋花復盛開咸謂¶
瑞應賦之¶

#+BEGIN_VERSE
「　覺苑文官菓樹枯靈根頓發葉扶蘇枝頭¶半露梓童眼𠏉底全彰古佛軀海會堂前¶呈瑞氣皇都市上獻良圖秋來萬卉皆零¶落獨羡奇花燦爛敷」
#+END_VERSE
¶

** 住錦山時見一斷竹插於盆內枝葉¶
復生以為異事賦此¶

#+BEGIN_VERSE
「　寶地長竿[托-七+友]萃奇無根斷節插生枝色翻¶錦水擬龍化翠擁苕川引鳳棲千古虛心¶堪羡爾一林堅節可欽伊蒼森挺立培三¶徑奕葉流芳無盡時」
#+END_VERSE
¶

** 知夢¶

#+BEGIN_VERSE
「　如驢覷井井中金夢搆醒來空手尋槐國
<pb:KR6q0609_L_016-0252a>¶巳知長日月黃梁頓覺棄書琴春花蜂採¶愁風落秋樹蟬鳴避露侵正眼揭開觀世¶界三千剎海冷沉沉」
#+END_VERSE
¶

** 露地白牛牧人[悚*頁]放¶

#+BEGIN_VERSE
「　徧界難藏白牯身分明頭角露天真非收¶非放隨他意微束微拘亦[悚*頁]巡不犯人家¶閒水草何妨國土逐風塵牧童垂手休相¶覔脫却蓑衣臥月明」
#+END_VERSE
¶

** 龍吟枯骨異響難聞¶

#+BEGIN_VERSE
「　金鎻骷髏明月曬誰知個裡有龍吟若將¶耳聽成虛妄返復眼聞會異音無[鼻*(自/大)]無聞¶淨躶躶離名離相最靈靈瞿曇敲問生何¶處絕後再甦越古今」
#+END_VERSE
¶

** 木馬嘶風何人道聽¶

#+BEGIN_VERSE
「　無韁木馬出籠紗萬里平郊看晚霞大耳
<pb:KR6q0609_L_016-0252b>¶聞聲能辨別玄沙敲鐵驗知他風吹石臼¶團團月雨打銀燈朵朵花一切韻音皆妙¶唱何人會聽解歸家」
#+END_VERSE
¶

** 夜明簾外古鏡徒輝¶

#+BEGIN_VERSE
「　山月邀松簾外歸徒勞古鏡挂柴扉圓明¶湛寂清幽室暗閉除蒙脫垢衣水底有天¶銀世界潭中無物玉輪飛忽來捲起見天¶下始信風光自發輝」
#+END_VERSE
¶

** 沒底船子無漏堅固¶

#+BEGIN_VERSE
「　沒底船子不漏針斷篙無手足人撑放行¶把住觀風景舞棹停橈問主賓死水棲時¶空世界古帆高挂見天心從來不載他人¶物空去空來一葉輕」
#+END_VERSE
¶

** 向道莫去歸去背父¶

#+BEGIN_VERSE
「　從來曠刼未曾迷切莫貪求遶外馳向道
<pb:KR6q0609_L_016-0253a>¶逃時巳背父歸來面目自慚兒古今共住¶忘家舍晝夜不眠讀典詩日月循環無定¶凖無心逐物豈遷移」
#+END_VERSE
¶

** 青山白雲無根却住¶

#+BEGIN_VERSE
「　白雲隱隱在林岑無去無來住古今體應¶風䂓悉應徧浮沉碧落散難尋海納[(穩-禾)-工]湍¶虛月影山含不動淨雲深若有思惟皆妄¶念非心合道是禪心」
#+END_VERSE
¶

** 靈苗瑞草野父愁耘¶

#+BEGIN_VERSE
「　混沌未分先有性無陰陽地發靈苗不從¶雨露春風長詎涉秋冬霜雪凋奚須野父¶愁耘秀閒放耕牛荒草郊定水滋原深得¶力枝枝撑出月高標」
#+END_VERSE
¶

** 宗鏡錄華嚴十種無礙
*** 一理事無礙¶

#+BEGIN_VERSE
「　妙理含虛法界中剎竿頭上播真風珠光
<pb:KR6q0609_L_016-0253b>¶交網毘盧頂智劍摧魔人我空翠竹森然¶明祖意青山廓徹露心宗融通根境原非¶二離却求真枉用功」
#+END_VERSE
¶

*** 二成壞無礙¶

#+BEGIN_VERSE
「　洞然海嶽已相摧武帝開池得刼[厂@火]世界¶堅牢返成壞天人得相復還衰心隨萬境¶從他變性徹三空法眼開國土流離今古¶有循環鞏固又零頹」
#+END_VERSE
¶

** 三廣狹無礙¶

#+BEGIN_VERSE
「　小中現大從心應大隱小時方寸盈一念¶廓開通實相三身圓滿證宗乘滄溟吞納¶百川注世界撮來粒米輕妙性虛空平等¶法聖凡體共證無生」
#+END_VERSE
¶

** 四一多無礙¶

#+BEGIN_VERSE
「　一性圓明體徧周十方世界一毛收心融
<pb:KR6q0609_L_016-0254a>¶妙理攝多種道契玄機截眾流鼷鼠能降¶狂醉象鮒魚吞却巨洋舟揭開正眼觀塵¶剎收放縱橫得自繇」
#+END_VERSE
¶

** 五相即無礙¶

#+BEGIN_VERSE
「　萬象森羅現性中世間種𩔗悉相同星辰¶日月從明暗大地山河觸處通清淨本然¶誰起滅靈瑩覺破自心空目前色法普賢¶境百草頭顛即是宗」
#+END_VERSE
¶

** 六微細無礙¶

#+BEGIN_VERSE
「　微塵分析入真空極目凌虛意莫窮水盡¶鯨吞石現出珠穿蟻度密思通藕絲牽象¶承渠力芥子藏山孔竅中一點靈光今古¶耀頭頭道契總圓融」
#+END_VERSE
¶

** 七隱顯無礙¶

#+BEGIN_VERSE
「　隨機應現度迷津或現羅剎菩薩身脫卸
<pb:KR6q0609_L_016-0254b>¶珍衣披垢服橫拖布袋入寰塵雲籠明月¶光圓滿雪覆青山頂露新順逆皆從方便¶接入鄽垂手總歸真」
#+END_VERSE
¶

** 八重現無礙¶

#+BEGIN_VERSE
「　香海浮幢華藏界一花一葉一如來大圓¶鏡智涵諸象隨現剎塵坐寶臺竹色入簾¶風美影月光歸室地無埃頭頭妙用皆真¶體物物全彰契本懷」
#+END_VERSE
¶

** 九主伴無礙¶

#+BEGIN_VERSE
「　千丈盧身蓮眼紺廣含妙義不思談普賢¶菩薩為高子妙德比丘作次男龍騰江海¶雲從翼虎嘯山林風出巖舉目明三誰主¶伴法身充滿作指南」
#+END_VERSE
¶

** 十三世無礙¶

#+BEGIN_VERSE
「　目前物物斬光新亘古騰騰非昔今當體
<pb:KR6q0609_L_016-0255a>¶廓開天地靜靈機透脫刦空沉春花燦爛¶秋凋落日月循環宇宙明大道本來無更¶變隨他去就不遷心」
#+END_VERSE
¶

** 過采石磯吊李太白¶

#+BEGIN_VERSE
「　滄茫舟泛錦帆飛風信經時過釣磯憶昔¶先生捉月處至今名邈尚流輝當時浪說¶騎鯨去到此猶言乘醉歸欲識渠儂真面¶目蹟遺江漢有神扉」
#+END_VERSE
¶

** 咏漳州開元寺優曇花¶

#+BEGIN_VERSE
「　漳水無端繫客槎閒中相對有曇花清香¶匝地蜂難近綠葉邀風秋易賒昔日巳開¶天竺國而今猶綻法王家靈枝自是超凡¶品豈與羣芳𨷖麗華」
#+END_VERSE
¶
¶
明覺聰禪師語錄卷第十六
<pb:KR6q0609_L_016-0255b>¶

* 音釋¶

鷦
(茲消切音焦鷦鷯小鳥也)。
蠧
(都故切音妒木中蟲也)。
穗
(徐醉切音¶
遂禾成秀也)。
弢
(他刀切音叨弓衣也)。
鼷
(胡鷄切音奚小鼠也)。
沌
(徒本¶
切音囤混沌元氣未分也)。
<pb:KR6q0609_L_016-0256a>¶

