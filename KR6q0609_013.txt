# -*- mode: mandoku-view; -*-
#+DATE: 2016-06-08 6:12
#+TITLE: 明覺聰禪師語錄
#+PROPERTY: CBETA_ID L158n1652
#+PROPERTY: ID KR6q0609
#+PROPERTY: SOURCE Qianlong Edition of the Canon Vol. 158, No. 1652
#+PROPERTY: VOL 158
#+PROPERTY: BASEEDITION L
#+PROPERTY: WITNESS CBETA
#+PROPERTY: LASTPB <pb:KR6q0609_L_013-0188b> 
#+PROPERTY: JUAN 13

 明覺聰禪師語錄卷第十三　　　辨三¶
嗣法門人戒弘編¶

* 頌古¶

「世尊初生下廼以一手指天一手指地周¶
行七步目顧四方云天上天下惟吾獨尊。」¶

【#+BEGIN_VERSE
「　混沌乾坤總一靈全身裏許未彰形生¶時子母同啐啄突出禍胎便唬人」
#+END_VERSE
】¶

「世尊一日陞座大眾集定文殊白椎云諦¶
觀法王法法王法如是世尊便下座。」¶

【#+BEGIN_VERSE
「　囓鏃之機猶是鈍那堪陞座法如斯座¶中若有江南客休向樽前唱鷓鴣」
#+END_VERSE
】¶

「世尊靈山會上有一女子於佛前入定佛¶
勅文殊出之文殊遶女子三匝鳴指一下¶
乃托至梵天盡其神力而不能出世尊曰¶
假使百千文殊亦出此女子定不得下界
<pb:KR6q0609_L_013-0189a>¶
有罔明菩薩能出此定須臾從地湧出佛¶
勅令出罔明却至女子前鳴指一下女子¶
從定而出。」¶

【#+BEGIN_VERSE
「　大定廓無門了無相動靜平等如虛空¶因邪却打正瞿曇女子壁立萬仞處漏¶泄陽春文殊罔明大洋海底頭出頭沒¶咄咄揭開正眼觀將來總是一場乾打¶哄」
#+END_VERSE
】¶

「罽賔國王秉劍至獅子尊者前問曰師得¶
蘊空否祖曰已得蘊空王曰離生死否祖¶
曰已離生死王曰既離生死可施我頭祖¶
曰身非我有何悋於頭王即揮劍斷尊者¶
頭白乳湧高數丈王之右臂旋亦墮地七¶
日而終。」¶

【#+BEGIN_VERSE
「　不即不離何蘊空罽賔猶問起驚風乞
<pb:KR6q0609_L_013-0189b>¶頭施我便揮刃血染秋霜樹葉紅頭已¶落臂旋墮牽牛下水先濕脚一身還了¶一身休萬里雲天飛一鶚」
#+END_VERSE
】¶

「達磨初見梁武帝帝問曰如何是聖諦第¶
一義磨云廓然無聖帝曰對朕者誰磨云¶
不識帝不契。」¶

【#+BEGIN_VERSE
「　廓然無聖空谷聲應動容不墮悄然機¶狂人尋頭因照鏡忠言截舌逆耳不聽¶從此驀渡江面壁提祖印分皮分髓大¶誵訛展轉事從叮囑起咄」
#+END_VERSE
】¶

「洞山和尚因僧問如何是衲僧孔竅山云¶
十八女兒不繫裙。」¶

【#+BEGIN_VERSE
「　衲僧孔竅難摸索任汝喚他破木杓十¶八女兒不繫裙頭戴花冠赤雙脚」
#+END_VERSE
】¶

「雲門因僧問如何是一代時教門云對一
<pb:KR6q0609_L_013-0190a>¶
說。」¶

【#+BEGIN_VERSE
「　對一說子規樹上多饒舌懊恨空山啼¶不休却把春風輕漏泄花溶溶雲曳曳¶添得普賢眼中屑」
#+END_VERSE
】¶

「雲門因僧問如何是目前機門云倒一說。」¶

【#+BEGIN_VERSE
「　倒一說貴買硃砂畫明月非是目前機¶亦非玄妙訣黑似漆白如雪爍迦羅眼¶莫能別」
#+END_VERSE
】¶

「高沙彌住庵後一日歸來省藥山值雨山¶
曰你來也高曰是山云可煞濕高云不打¶
者個鼓笛雲巖云皮也無打什麼鼓道吾¶
云鼓也無打什麼皮藥山云今日大好一¶
場曲調。」¶

【#+BEGIN_VERSE
「　三個孩兒打花鼓一邊唱了一邊舞胡¶笳曲調雖分明識者聽來不合譜」
#+END_VERSE
】
<pb:KR6q0609_L_013-0190b>¶

「巖頭因沙汰鄂州作渡子兩岸各掛一板¶
有人過渡打板一下頭乃舞棹迎之一日¶
因婆子抱一孩兒來問呈橈舞棹即不問¶
且道婆子手中兒甚處得來頭便打婆云¶
婆生七子六個不遇知音祇者個也不消¶
得便拋向水中。」¶

【#+BEGIN_VERSE
「　野艇泛滄浪雲寒樹色蒼澄淵施桂棹¶問者絕商量靈機發樞也獰龍活捉啐¶啄同時也真風度籥婆子脫體賣風流¶龍蛇陣上看謀略」
#+END_VERSE
】¶

「楞嚴經云見見之時見非是見見猶離見¶
見不能及。」¶

【#+BEGIN_VERSE
「　王公春戲躍青驄手握金鞭望海東村¶酒野花偏媚客歸來無限意無窮」
#+END_VERSE
】¶

「臺山路上有一婆子僧問臺山路向甚處
<pb:KR6q0609_L_013-0191a>¶
去婆云驀直去僧纔行婆云好個阿師便¶
恁麼去後有僧舉似趙州州云待我為你¶
勘破遂往問臺山路向甚處去婆云驀直¶
去州纔行婆云好個阿師便恁麼去州歸¶
舉似大眾我為你勘破婆子了也。」¶

【#+BEGIN_VERSE
「　古佛當時只趙州惱亂叢林卒未休眼¶光爍破四天下機關逈別孰同儔樹高¶枝大招風雨虎踞當途惹戈矛勘破老¶婆無伎倆如今四海水平流」
#+END_VERSE
】¶

「南泉因東西兩堂爭猫兒泉乃提起云大¶
眾道得即救取道不得即斬却也眾無對¶
泉遂斬之晚趙州外歸泉舉似州州乃脫¶
草鞋安頭上而去泉云子若在即救得猫¶
兒。」¶

【#+BEGIN_VERSE
「　善施社稷之權能用定亂之劍萬人叢
<pb:KR6q0609_L_013-0191b>¶裏驗龍蛇大用之機如掣電斬却猫兒¶血流沙草鞋頭帶隔天涯當時有具同¶時眼一箭紅心定不差」
#+END_VERSE
】¶

「報慈嶼讚龍牙真云日出連山月圓當戶¶
不是無身不欲全露牙一日在帳裏坐僧¶
問不是無身不欲全露請師全露牙撥開¶
帳云還見麼僧云不見牙云不帶將眼來¶
嶼後聞乃云龍牙只道得一半。」¶

【#+BEGIN_VERSE
「　偏中有正正中偏黑狗銀蹄烏半邊帳¶幔揭開全體現更無回互絕廉纖」
#+END_VERSE
】¶

「趙州問僧發足甚處僧云雪峰州云雪峰¶
有何言句示人僧云尋常道盡十方世界¶
是沙門一隻眼爾等諸人向甚處屙州云¶
闍黎若回寄個鍬子去。」¶

【#+BEGIN_VERSE
「　一舉四十九窮漢露家醜趙州寄鐵鍬
<pb:KR6q0609_L_013-0192a>¶不知誰下手」
#+END_VERSE
】¶

「昔有古德齋時不赴堂侍者請赴堂德云¶
我今日庄上喫油[米*茲]飽云和尚未曾出入¶
德云汝去問庄主者方出門忽見庄主歸¶
謝和尚庄上喫油糍。」¶

【#+BEGIN_VERSE
「　未動脚跟天下遍被人拶着露頭面分¶明舉似更狐疑且喜庄頭通一線」
#+END_VERSE
】¶

「臨濟將示寂謂眾曰吾去後不得滅却正¶
法眼藏三聖出云爭敢滅却和尚正法眼¶
藏濟云已後有人問汝向他道甚麼聖便¶
喝濟云誰知吾正法眼藏向者瞎驢邊滅¶
却。」¶

【#+BEGIN_VERSE
「　長安風月古如今可笑安心病更深臨¶濟正眼瞎驢滅玉斧慣將祖道平金雞¶啄破琉璃殼猛虎插翅出山林克家之
<pb:KR6q0609_L_013-0192b>¶子自超卓別有生涯立祖庭」
#+END_VERSE
】¶

「麻谷持錫到章敬遶禪牀三匝振錫一下¶
叉手而立敬云是是谷便去次到南泉遶¶
禪牀三匝振錫一下叉手而立泉云不是¶
不是谷云章敬道是和尚為甚麼道不是¶
泉云章敬是汝不是此是風力所轉終成¶
敗壞。」¶

【#+BEGIN_VERSE
「　麻谷叅訪驗作家是與不是辯正邪放¶行也推車合轍把住也別有生涯金錫¶振兮全體用卓然立兮機獨逈到處春¶社唱神歌好手手巾呈好手」
#+END_VERSE
】¶

「一喝金剛王寶劍。」¶

【#+BEGIN_VERSE
「　三尺龍泉光燦膽佛來魔來一齊斬遼¶空一鏃破三關萬里江山悉平坦」
#+END_VERSE
】¶

「一喝踞地獅子。」
<pb:KR6q0609_L_013-0193a>¶

【#+BEGIN_VERSE
「　金毛踞地無窠臼奮迅驚羣誰敢禦哮¶吼頓破野狐心遠遠逃潛無覔處」
#+END_VERSE
】¶

「一喝探竿影草。」¶

【#+BEGIN_VERSE
「　探竿衡鑑已隨身拈出人前辯偽真非¶是超宗異目者莫將魚目當珠珍」
#+END_VERSE
】¶

「一喝不作一喝用。」¶

【#+BEGIN_VERSE
「　一喝不作喝商量大用全提振祖綱是¶聖是凡俱點額奚須較論短和長」
#+END_VERSE
】¶

「曹洞五位君臣。」¶

【#+BEGIN_VERSE
「　正中偏月浸銀河冷淡天三更玉女垂¶簾睡曉來照鏡自羞顏」
#+END_VERSE
¶

#+BEGIN_VERSE
「　偏中正空王殿上曾宣令誰敢當頭觸¶聖顏三下鳴鞭肅寂靜」
#+END_VERSE
¶

#+BEGIN_VERSE
「　正中來掛印雷霆上築臺揮㦸能招回¶落日金梁跨海非凡材」
#+END_VERSE

<pb:KR6q0609_L_013-0193b>¶

#+BEGIN_VERSE
「　兼中至菸菟已有食牛志天生骨氣力¶威雄獨踞當途距爪利」
#+END_VERSE
¶

#+BEGIN_VERSE
「　兼中到閶闔九重旗擁道經文緯武早¶排班豈容暗裏來投到」
#+END_VERSE
】¶

「奪人不奪境。」¶

【#+BEGIN_VERSE
「　風擊天高鳥絕踪深山幽谷鮮人逢夜¶來明月千峰白荒草閑花滿徑紅」
#+END_VERSE
】¶

「奪境不奪人。」¶

【#+BEGIN_VERSE
「　牢關據住擊難開略許閑人任徃來塞¶外將軍行正令狼煙掃盡掣旗回」
#+END_VERSE
】¶

「人境兩俱奪。」¶

【#+BEGIN_VERSE
「　弓指陣前爭日月血流垓下定乾坤興¶亡不管渾閑事土曠人稀莫可論」
#+END_VERSE
】¶

「人境俱不奪。」¶

【#+BEGIN_VERSE
「　夜靜松邀月到家一棚花影漾袈裟僧
<pb:KR6q0609_L_013-0194a>¶繇好手難描畫誰識山中景况佳」
#+END_VERSE
】¶

「巖頭昔在鄂州撑渡時遇僧去雪峰託僧¶
傳語云我近日將三文錢買得一個黑老¶
婆逐日撈蝦摝蜆且與麼過時僧至雪峰¶
舉巖頭前話峰乃下禪牀云窮鬼子窮鬼¶
子道我快活不徹。」¶

【#+BEGIN_VERSE
「　風流和尚是巖頭娶個老婆黑似漆[厂@火]¶頭土面聰明王摝蝦撈蜆度殘日綠柳¶溪頭唱哩囉夜宿蘆花當草蓆自揚家¶醜傳雪峰惟有同條諳此意」
#+END_VERSE
】¶

「趙州因僧問狗子還有佛性也無州云無¶
僧云上至諸佛下及螻蟻皆有佛性狗子¶
因甚却無州云為伊有業識在。」¶

【#+BEGIN_VERSE
「　趙州狗子無佛性七殺金星在命宮攪¶得一家不和睦錯拳打殺阿家翁」
#+END_VERSE
】
<pb:KR6q0609_L_013-0194b>¶

「雲葢安因僧問如何是獅子子安云善能¶
哮吼僧撫掌云好手好手安云青天白日¶
却被鬼迷僧作掀禪牀勢安便打僧云驢¶
事未了馬事到來安云灼然作家僧拂袖¶
出去安云將甌盛水擬比大洋。」¶

【#+BEGIN_VERSE
「　金毛獅子善哮吼驚起須彌空裏走北¶斗七星顛倒顛普化法堂翻筋斗掣電¶機直下掃烈烈轟轟雲葢老」
#+END_VERSE
】¶

「臨濟問黃檗如何是佛法的的大意檗便¶
打如是三問皆被打遂辭檗至大愚於大¶
愚言下大悟。」¶

【#+BEGIN_VERSE
「　太歲當頭坐命宮靈符雖遣亦逢凶崚¶嶒鐵面輕翻轉便自操戈滅祖宗」
#+END_VERSE
】¶

「普化常入市振鐸云明頭來明頭打暗頭¶
來暗頭打四方八面來旋風打虛空來連
<pb:KR6q0609_L_013-0195a>¶
架打一日臨濟令僧捉住云或遇不明不¶
暗來時如何化拓開云明日大悲院裏有¶
齋僧回舉似臨濟濟云我從來疑着這漢。」¶

【#+BEGIN_VERSE
「　全機超卓殺活縱橫大用現前不存軌¶則臨濟老察秋毫坐斷山雲不放高慣¶能相敵巨靈手退身一步是良謨」
#+END_VERSE
】¶

「泉大道訪慈明明問片雲橫谷口遊人何¶
處來泉云夜來何處火燒出古人墳明云¶
未在更道泉遂作虎聲明以坐具打一下¶
泉推明就位明亦作虎聲泉云我叅七十¶
餘員善知識今日始遇作家。」¶

【#+BEGIN_VERSE
「　水將杖探金將火試賔主互換顯全機¶大用天旋無忌諱區區投璞鑑知音價¶增十倍必須貴一拶一捺露風䂓劍閣¶翻身超前軌」
#+END_VERSE
】
<pb:KR6q0609_L_013-0195b>¶

「長沙因僧問本來身還成佛否沙云你道¶
大唐天子還刈茅割稻否僧云成佛又是¶
何人沙云是你成佛知不知。」¶

【#+BEGIN_VERSE
「　本身是佛須勘破雪上加霜曾嶮墮大¶唐天子第一人豈去刈茅與割稻金毛¶踏倒玉欄干堪笑瞎驢推水磨」
#+END_VERSE
】¶

「五祖演禪師謝監收上堂人之性命第一¶
須是○欲得成此○先須防於○若是真¶
○人○○。」¶

【#+BEGIN_VERSE
「　一二三四五六圈拈起[龜-(色-巴)]毛一串穿血¶濺梵天舌墮地依然搭在九郎田」
#+END_VERSE
】¶

「涅槃經云清淨行者不入涅槃破戒比丘¶
不入地獄。」¶

【#+BEGIN_VERSE
「　涅槃地獄兩無著一個瞎驢三隻脚常¶遊花舘樂欣欣葡萄美酒戀貪着不忘
<pb:KR6q0609_L_013-0196a>¶却手中把個破木杓」
#+END_VERSE
】¶

「龍牙遁初叅翠微問如何是祖師西來意¶
微云與我過禪板來遁纔過微接得便打¶
遁云打即任打要且無祖意又叅臨濟亦¶
如是濟令過蒲團遁纔過濟接得便打遁¶
云打即任打要且無祖意遁住後有僧問¶
和尚當年問二尊宿祖意明也未遁云明¶
即明已要且無祖意。」¶

【#+BEGIN_VERSE
「　龍牙祖意問師家禪板蒲團對不差鶻¶眼龍睛須辨的縱橫殺活較些些一勘¶過二勘過佛祖機關曾明破忠臣至死¶不改言提獎欽賢道遠播」
#+END_VERSE
】¶

「雪峰示眾云南山有一條鱉鼻蛇汝等諸¶
人切須仔細看長慶云今日堂中大有人¶
喪身失命僧舉似玄沙沙云須是稜兄始
<pb:KR6q0609_L_013-0196b>¶
得僧云和尚作麼生沙云用南山作麼雲¶
門以拄杖攛向峰前作怕勢。」¶

【#+BEGIN_VERSE
「　雪峰拋出險崖句誘引羣兒弄鱉鼻自¶有靈機展變通各出手眼提祖印死蛇¶弄活好驚人沒齒咬人無藥治五湖衲¶子知不知珍重叅方須仔細」
#+END_VERSE
】¶

「維摩居士問文殊何等是菩薩入不二法¶
門殊云如我識者於一切法無言說無識¶
無示離諸問荅是為入不二法門於是文¶
殊問維摩言我等各自說已仁者當說何¶
等是菩薩入不二法門維摩默然。」¶

【#+BEGIN_VERSE
「　打鼓弄琵琶相逢兩會家不二法門旨¶黑豆未生芽秋水澄空兮練色霜月皎¶漢兮無瑕絕踪跡沒週遮八面團圞無¶縫𦉑摩醯三眼難鑒他」
#+END_VERSE
】
<pb:KR6q0609_L_013-0197a>¶

「歸宗剗草次有座主來叅偶見一蛇過宗¶
遂鋤斷主云久响歸宗元來是個麄行沙¶
門宗云你粗我粗主云如何是祖宗豎起¶
鋤頭主云如何是細宗作斬蛇勢主云與¶
麼則依而行之宗云依而行之且置你甚¶
處見我斬蛇主無對。」¶

【#+BEGIN_VERSE
「　歸宗老刪荒草金鋤揮去斬癡頑大用¶玄機如電掃淨妙法身全體彰岸頭生¶死即慈航姹女已歸霄漢去獃郎猶自¶守空房」
#+END_VERSE
】¶

「徑山䇿謁雲巖游禪師取道雲居值雪遂¶
留月餘一日聞板聲豁然大悟及造雲巖¶
游遙見指云者漢甚處見神見鬼來䇿云¶
雲居聞板聲來游云聞後如何䇿云打破¶
虛空全無把柄游云向上事未在䇿云東
<pb:KR6q0609_L_013-0197b>¶
家暗坐西家廝罵游云嶄然超出佛祖他¶
日起家一麟足矣。」¶

【#+BEGIN_VERSE
「　月漾漾雲悠悠默然冷地唱凉州旱地¶忽聞雷電掃驚醒紅爐臥鐵牛歸云來¶兮賊贓露遠投璞兮辨真偽鵝王擇乳¶素非鴨類」
#+END_VERSE
】¶

「俞道婆凡見僧來便云我兒僧擬議便掩¶
却門佛燈和尚往勘之婆見如前喚燈云¶
爺在甚麼處婆轉身拜露柱燈便蹋倒云¶
將謂有多少奇特便出婆起身云兒兒且¶
來識你則個燈不顧。」¶

【#+BEGIN_VERSE
「　經綸學富眼葢乾坤誘得羣子遠涉閨¶門雷驚掣電也蟄起出戶鵬搏擊海也¶攪亂星昏一曲離騷歸去後清風江上¶少人論」
#+END_VERSE
】
<pb:KR6q0609_L_013-0198a>¶

「趙州因僧問萬法歸一一歸何處州云我¶
在青州做領布衫重七觔。」¶

【#+BEGIN_VERSE
「　萬法歸一歸何處生鐵秤錘活活鋸虛¶空背上刮[龜-(色-巴)]毛裂破腦門血濺地赤骨¶𩪸絕忌諱𣰦𣯶布衫重七觔覔他來處¶提不起咄」
#+END_VERSE
】¶

「黃龍南垂語云鐘樓上念讚牀脚下種菜¶
時如何黃檗勝云猛虎當路踞。」¶

【#+BEGIN_VERSE
「　鐘樓上唱無腔讚牀脚下種無根菜叢¶林跳出沒牙蟲毒尾九條攤世界」
#+END_VERSE
】¶

「古德垂語云一畝之地三蛇九鼠。」¶

【#+BEGIN_VERSE
「　李靖三兄生九子用中相背性相知更¶聽輪王宣密令一頓赴動各行持」
#+END_VERSE
】¶

「洛浦叅夾山不禮拜乃當面叉手而立山¶
云鷄栖鳳巢非其同類出去洛云自遠趨
<pb:KR6q0609_L_013-0198b>¶
風乞師一接山云目前無闍黎此間無老¶
僧洛便喝山云住住且莫草草匆匆雲月¶
是同溪山各異截斷天下人舌頭則不無¶
闍黎爭教無舌人下語洛佇思山便打。」¶

【#+BEGIN_VERSE
「　濟稱華美奪魁標赤稍金鱗尾未燒妙¶握乾坤司造化冰肌碎玉鑑衡雕夾山¶老武鈐韜截斷舌頭安國法機離正位¶體全超」
#+END_VERSE
】¶

「同安問僧近離甚處僧云東州安云雙澗¶
孤松烟青月白那個是上座主人公僧云¶
始届同安便遭此問安云記劍刻舟破珠¶
求影豈不是闍黎境界喫茶去僧云那個¶
是同安正主安云途中駒子不勝驊騮僧¶
禮拜安云誣人打令舞拍全無。」¶

【#+BEGIN_VERSE
「　松烟幕幕澗水灔灔虎笑巖吹觱聲龍
<pb:KR6q0609_L_013-0199a>¶吟洞昬雲掩遇貴則貴遇賤則賤互奪¶互存各逞一見一[(暇-日)-(己-(乳-孚))+几]風流笑轉新突出¶日面與月面」
#+END_VERSE
】¶

「雪峰在德山作飯頭一日飯遲方曬飯巾¶
次見德山托鉢至法堂前峰問鐘未鳴鼓¶
未响托鉢向甚處去山便歸方丈峰舉似¶
巖頭巖云大小德山未會末後句山聞令¶
侍者喚頭來問汝不肯老僧那巖密啟其¶
意山休去至明日陞堂果與尋常不同巖¶
至僧堂前撫掌大笑云且喜老漢會末後¶
句天下人不奈伊何雖然如是只得三年¶
活。」¶

【#+BEGIN_VERSE
「　冰寒在水青出於藍德山父子半癡半¶憨末後句子覿面相瞞臨機變通也指¶鹿為馬密啟其意也不落言詮巖頭老
<pb:KR6q0609_L_013-0199b>¶漢智過李𣆀咦可憐鈍躓棲蘆鳥金毛¶踢倒玉欄杆」
#+END_VERSE
】¶

「風穴上堂云若立一塵國家興盛野老顰¶
蹙不立一塵家國喪亡野老安貼於此明¶
得闍黎無分全是老僧於此不明老僧即¶
是闍黎闍黎與老僧亦能悟却天下人亦¶
能迷却天下人要識闍黎麼左邊一拍云¶
者裏是要識老僧麼右邊一拍云者裏是。」¶

【#+BEGIN_VERSE
「　夷齊廉潔遯高岡徒說辭金還趙王清¶白門庭風化度名超道業兩難忘」
#+END_VERSE
】¶

「明招一日去保寧於路逢見保寧長老明¶
便問兄是道伴中人自點鼻云者個閡塞¶
我不可徹與我拈却少時得麼寧云和尚¶
有來多少時招云噫洎賺我踏却一緉草¶
鞋便轉國泰代云非但某甲諸佛亦不奈
<pb:KR6q0609_L_013-0200a>¶
何招云因什麼以己防人。」¶

【#+BEGIN_VERSE
「　狹路相逢遇作家探竿影草驗龍蛇根¶塵拈却靈通竅肯諾全機逈絕遮山瘦¶松而有秀蚌吐珠而無瑕莫輕忽弄爪¶牙虎口鵲兒難奪他」
#+END_VERSE
】¶

「圓悟勤夜叅遠瞎堂出問淨躶躶空無一¶
物赤骨律貧無一文戶破家亡乞師賑濟¶
悟云七珍八寶一時拏遠云禍不入慎家¶
之門悟云機不離位墮在毒海遠便喝悟¶
以拄杖擊禪牀云喫得棒也未遠又喝悟¶
連兩喝遠便禮拜。」¶

【#+BEGIN_VERSE
「　破戶蕭條一物無蕩然靡寄絕親疎窮¶途指出衣中寶病者奪他肘後符入深¶穴捋虎鬚肆橫一喝太心麄傍敲正打¶全殺活迷雲破處太陽孤」
#+END_VERSE
】
<pb:KR6q0609_L_013-0200b>¶

「日容和尚因奯上座叅撫掌三下云猛虎¶
當軒誰是敵者奯云俊鷂冲天阿誰捉得¶
日云彼此難當奯云且休未斷者公案日¶
將拄杖舞歸方丈奯無語日云死却者漢¶
也。」¶

【#+BEGIN_VERSE
「　二鼠侵藤是誰得力奪角衝關彼此得¶失展拓也超山川之奇峻縱奪也奪河¶漢之清潔鼻孔正眼端的九苞彩鳳舞¶丹霄鈍鳥籬邊尋啄食」
#+END_VERSE
】¶

「雲門因僧問如何是法身向上事門云向¶
上事與你道即不難作麼生會法身僧云¶
請和尚鑑門云鑒即且置作麼生會法身¶
僧云與麼與麼門云者個是長連牀學來¶
底我且問汝法身還解喫飯麼僧無語。」¶

【#+BEGIN_VERSE
「　水淨於螺碧風光滿目青雲收天際外
<pb:KR6q0609_L_013-0201a>¶桂魄一輪明鶴住雪巢兮一色虎嘯山¶崖兮兩聲明眼衲子覷破坦平閫外權¶衡行正令了無面背露全身」
#+END_VERSE
】¶

「洞山初因僧問如何是佛山云麻三觔。」¶

【#+BEGIN_VERSE
「　麻三觔一秤稱恰好鈎頭意分明莫向¶言中討本是鄭州梨喚作青州棗不識¶大哥妻東村王大嫂」
#+END_VERSE
】¶

「雲門上堂云乾坤之內宇宙之間中有一¶
寶秘在形山拈燈籠向佛殿裏將三門來¶
燈籠上作麼生自代云逐物意移又云雲¶
起雷興。」¶

【#+BEGIN_VERSE
「　死蛇頭上出荒草露出珊瑚日杲杲黑¶漆崑崙下滄溟簸土揚塵沒處討西舍¶白蕭公東鄰黃大嫂分明只在九郎家¶眨眼已過長安道」
#+END_VERSE
】
<pb:KR6q0609_L_013-0201b>¶

「僧問九峰虔如何是頭峰云開眼不覺曉¶
僧云如何是尾峰云不坐萬年牀僧云有¶
頭無尾時如何峰云終是不尊貴僧云有¶
尾無頭時如何峰云雖飽無力僧云直得¶
頭尾相稱時如何峰云兒孫得力室內不¶
知。」¶

【#+BEGIN_VERSE
「　有頭無尾在半途無頭有尾生慚愧出¶入行藏自家知超機限量絕倫配高着¶眼切須會圓陀陀無向背金針玉線孔¶相投綉出鴛鴦成一對」
#+END_VERSE
】¶

「溈山示眾云老僧百年後向山下作一頭¶
水牯牛左脇書五字云溈山僧某甲此時¶
喚作溈山僧又是水牯牛喚作水牯牛又¶
是溈山僧喚作什麼即得。」¶

【#+BEGIN_VERSE
「　溪山易改稟性難移猫兒唾洗臉鷄澡
<pb:KR6q0609_L_013-0202a>¶弄沙池漳州橘紅原非火勘破溈山老¶作家」
#+END_VERSE
】¶

「同光帝謂興化云寡人收得中原一寶只¶
是無人酧價化云借陛下寶看帝以兩手¶
引幞頭膝上化云君王之寶誰敢酧價。」¶

【#+BEGIN_VERSE
「　明眼君王久蘊珍等閑拈出示知音最¶尊最貴誰酧價挂向街頭賣至今」
#+END_VERSE
】¶

「鄧隱峰一日推車次馬祖展脚在路上坐¶
峰云請師收足祖云已展不縮峰云已進¶
不退乃推車碾損祖脚祖歸法堂執斧子¶
曰適來碾損老僧脚底出來峰便出於祖¶
前引頸祖乃置斧。」¶

【#+BEGIN_VERSE
「　路逢劍客須呈劍大用之機全體現據¶令當仁不讓師臨危險處豈驚戰」
#+END_VERSE
】¶

「南泉住庵時有一僧到庵泉向伊道我上
<pb:KR6q0609_L_013-0202b>¶
山去作務待齋時做飯自喫了送一分來¶
少時其僧自做飯喫了一時打破家事就¶
牀臥泉待不見來便歸庵見僧臥泉就伊¶
邊臥僧便起去泉住後曰我住庵時有個¶
靈利道者直至如今不見。」¶

【#+BEGIN_VERSE
「　自家勾賊養家裏目識錙銖難辨伊大¶膽還他須鑑賞[攙-、]旗奪鼓丈夫兒家罄¶空物件破歸來看見同牀臥撩衣去後¶更思君也是貧兒思舊貨」
#+END_VERSE
】¶

「黃檗在南泉首座一日捧鉢向南泉位上¶
坐泉入堂見乃曰長老甚麼年行道檗云¶
威音王已前泉云猶是王老師兒孫在下¶
去檗便過第二位坐。」¶

【#+BEGIN_VERSE
「　天睿神機卓爾超萬人叢裏奪高標直¶饒逈出威音外未免平途跌一交」
#+END_VERSE
】
<pb:KR6q0609_L_013-0203a>¶

「仰山叅古提和尚古云去汝無佛性山又¶
手近前三步應諾古笑云子甚處得此三¶
昧來山云我從躭源處得名溈山處得地¶
古云莫是溈山的子麼山云世諦即不無¶
佛法即不敢仰山却問古和尚從甚處得¶
此三昧來古云我從章敬處得此三昧仰¶
山云不可思議來者難為凑泊。」¶

【#+BEGIN_VERSE
「　賔驗主主驗賔如珠盤輥越光新拶着¶通身是手眼唱愈高和愈精據住也吞¶聲削跡放開也照用同行日旋三昧靈¶通處胸藏六合發天真」
#+END_VERSE
】¶

「睦州問座主講甚麼經主云涅槃經州云¶
問一[(暇-日)-(己-(乳-孚))+几]義得麼主云得州以脚踢空吹一¶
吹云是什麼義主云經中無此義州云脫¶
空謾語漢五百力士揭石義却道無。」
<pb:KR6q0609_L_013-0203b>¶

【#+BEGIN_VERSE
「　靈鋒寶劍驗龍蛇擊碎驪珠光透波誰¶識睦州孤峻處葛藤特地越增多」
#+END_VERSE
】¶

「普融藏主入五祖演室次祖舉問倩女離¶
魂話且道那個是真的藏主有契遂呈偈¶
曰二女合為一媳婦機輪截斷無回互從¶
來往返絕踪繇行人莫問來時路祖印可。」¶

【#+BEGIN_VERSE
「　一念未生全體現異身妄見各分離去¶時自有通人愛回合生緣是舊妻」
#+END_VERSE
】¶

「臺山秘魔巖和尚嘗持木叉每見僧來禮¶
拜即叉却頸曰那個魔魅教汝出家那個¶
魔魅教汝行脚道得也义下死道不得也¶
义下死速道速道學徒鮮有對者。」¶

【#+BEGIN_VERSE
「　傾湫倒嶽赴來機殺活全提不眨眉雖¶是躬能入虎穴徒勞不得虎兒兒」
#+END_VERSE
】¶

「興化獎因僧問四方八面來時如何獎云
<pb:KR6q0609_L_013-0204a>¶
打中間底僧禮拜獎云昨日赴個村齋中¶
途遇一陣卒風暴雨却向古廟裏躲得過。」¶

【#+BEGIN_VERSE
「　四方八面逈藏身簸土揚塵沒處尋投¶入鬼家宜躲避三更驚起夜叉神」
#+END_VERSE
】¶

「達磨面壁。」¶

【#+BEGIN_VERSE
「　玉女深居把繡針織成蜀錦重千金拈¶來攤向街頭賣不遇知音枉費心」
#+END_VERSE
】¶

「昔有婆子供養一庵主經二十年餘常令¶
二八女送飯給侍一日令女子抱定云正¶
恁麼時如何主云枯木倚寒巖三冬無暖¶
氣女子歸舉似婆婆云我二十年秪供養¶
得個俗漢遂遣去燒却庵。」¶

【#+BEGIN_VERSE
「　魚呴相濡湛碧涵虛珠沉淵媚劍埋坵¶墟夜半有力負之而趨柳惠黜國奪璧¶相如異目全提能縱奪一時燒却播江
<pb:KR6q0609_L_013-0204b>¶湖」
#+END_VERSE
】¶

「臨濟示眾云有一無位真人常在汝等面¶
門出入初心未證據者看看時有僧問如¶
何是無位真人濟下禪牀擒住僧擬議濟¶
托開云無位真人是甚麼乾屎橛。」¶

【#+BEGIN_VERSE
「　雲無心而出岫水無情而自流尊而無¶上貴莫能侔妙其間也隨處作主用如¶是也殺活自繇賊贓剛被人覷破漠漠¶窮途有許愁」
#+END_VERSE
】¶

「雪峰示眾云望州亭與諸人相見了也烏¶
石嶺與諸人相見了也僧堂前與諸人相¶
見了也後保福舉問鵝湖僧堂前則且置¶
什麼是望州亭烏石嶺相見鵝湖驟步歸¶
方丈保福便入僧堂。」¶

【#+BEGIN_VERSE
「　望州與烏石相見不相識一根拄杖兩
<pb:KR6q0609_L_013-0205a>¶人扶象骨條路同出入驟歸方丈入僧¶堂無毛鷂子趂不及」
#+END_VERSE
】¶

「雲巖晟問尼僧汝爺在否尼云在晟云年¶
多少尼云年十八晟云汝有個爺年不十¶
八汝還知麼尼云莫是恁麼來者否晟云¶
猶是兒孫。」¶

【#+BEGIN_VERSE
「　接機應物是兒孫祖父從來不出門無¶相身中常獨露空王殿裏鎮乾坤」
#+END_VERSE
】¶

「霍山景通初叅仰山山閉目坐霍云如是¶
如是西天二十八祖亦如是中華六祖亦¶
如是和尚亦如是景通亦如是語訖向右¶
邊翹一足而立仰山起來打四藤杖霍因¶
此自稱集雲峰下四藤條天下大禪佛。」¶

【#+BEGIN_VERSE
「　把住鄉關信不通何言佛祖一家風炊¶香別甑隨人作取領補襟要巧工高山
<pb:KR6q0609_L_013-0205b>¶不住鳥死水豈藏龍雷轟電掣傾湫疾¶試看拏雲躍九重」
#+END_VERSE
】¶
¶
¶
明覺聰禪師語錄卷第十三¶

* 音釋¶

罅
(呼訝切音嚇裂也)。
嶄
(士減切音劖山高峻貌)。
鈐
(其淹切音箝矛¶
其柄謂之鈐)。
呴
(吁句切音昫魚相呴以濕又吐沫也)。
<pb:KR6q0609_L_013-0206a>¶

